# -*- mode: mandoku-view; -*-
#+TITLE: 莊氏算學
#+DATE: 2015-08-24 23:11:22.056001
#+PROPERTY: ID KR3f0055
#+PROPERTY: BASEEDITION WYG    
#+PROPERTY: JUAN 卷六
<pb:KR3f0055_WYG_006-1a>¶
欽定四庫全書¶
　莊氏算學卷六¶
　　　　　　　　　　　淮徐海道莊亨陽撰¶
　比例十法¶
　一法正方¶
　　邊求積(設正方邊五十/步問積數若干)¶
法以方邊五十步自乗得二千五百步即正方積如係¶
田地則以畆法二百四十除之得畆數二十四步為一¶
<pb:KR3f0055_WYG_006-1b>¶
分滿一百畆為頃凡面積皆同¶
　　積求邊¶
即開平方法¶
　　方求斜(設正方邊五十/尺求對角斜線)¶
法以方邊五十尺自乗得二千五百尺倍之得五千尺¶
開方得七十尺七寸一分○六毫有餘即對角斜線¶
又倍積求邊與此法同¶
　　斜求方(設對角斜線五/十尺求正方邊)¶
<pb:KR3f0055_WYG_006-2a>¶
法以對角斜線五十尺自乗得二千五百尺折半得一¶
千二百五十尺開平方得三十五尺三十五分五釐三¶
毫有餘即正方邊○又正方積折半求方邊與此法同¶
　　四倍積求邊¶
法以方邊數加倍即得¶
　二法長方¶
　　邊求積(設濶八尺長十/二尺求長方積)¶
法以濶八尺與長十二尺相乗得九十六尺即長方面積¶
<pb:KR3f0055_WYG_006-2b>¶
　　積求邊¶
有長濶較或長濶和者用開帶縱平方法算之有濶¶
邊者以濶數除積得長邊有長邊者以長數除積得濶¶
邊¶
　　更面(設長方形長十二尺濶八尺今將長積倍/之仍與原長方同式問得長濶各幾何)¶
法以濶八尺自乗得六十四尺倍之得一百二十八尺¶
開方得一十一尺三寸一分三釐有餘即所求之濶乃¶
以原濶八尺為一率原長十二尺為二率今濶一十一¶
<pb:KR3f0055_WYG_006-3a>¶
尺三寸一分三釐為三率得四率一十六尺九寸七分¶
有餘即所求之長¶
　三法斜方形(有兩/直角)¶
　　有邊求積¶
法以上濶二十丈與下濶二十八丈相加得四十八丈¶
折半得二十四丈與長五十丈相乗得一千二百丈即¶
斜方形積數¶
　　有積數有長有上下兩濶較求上下濶¶
<pb:KR3f0055_WYG_006-3b>¶
法將積數加倍以長除之得數為上下兩濶和加較折¶
半得下濶減較折半得上濶¶
　¶
　¶
　¶
　¶
　¶
　　有積有上下濶求長¶
<pb:KR3f0055_WYG_006-4a>¶
法將積加倍以兩濶共數除之得數即所求之長梯形¶
(算法與前/斜方形同)¶
　四法三角形¶
　　有中長有底濶求積(設底濶八十尺中長/七十五尺問面積)¶
法以中長七十五尺與底濶八十尺相乗得六千尺折¶
半得三千尺即三角形面積¶
　　有積數有底濶求中長(設三角形積三千尺/底濶八十尺問中長)¶
法以積三千尺倍之得六千尺以底濶八十尺除之得¶
<pb:KR3f0055_WYG_006-4b>¶
七十五尺即三角形之中長¶
　　有積數有中長求底濶¶
與前法同¶
　　勾股形¶
有邊求積有積求邊算法俱與三角形同葢三角形之¶
中長即勾股形之股三角形之底為勾之兩倍三角形¶
積亦勾股形積之兩倍俱得長方面之一半故全與全¶
半與半為比其數相同¶
<pb:KR3f0055_WYG_006-5a>¶
　¶
　¶
　¶
　¶
　　甲丙丁為三角形丙丁為底濶甲乙為中長甲¶
　　丙乙為勾股形甲乙為股丙乙為勾甲丙為弦¶
　五法鋭角鈍角三角形(多邊/形附)¶
　　三角形求中垂線及面積(設三角形大股十七尺/小股十尺底二十一尺)¶
<pb:KR3f0055_WYG_006-5b>¶
法以底二十一尺為一率兩腰相加得二十七尺為二率兩¶
腰相減餘七尺為三率求得四率九尺為底邊之較(如圖/戊丙)¶
與底二十一尺相減餘十二尺(如圖/乙戊)折半得六尺(如圖/乙丁)乃¶
用勾弦求股法以甲乙小腰十尺為弦自乗得一百尺¶
為弦方乙丁六尺為勾自乗得三十六尺為勾方弦方¶
内減去勾方餘六十四尺開方得八尺為股即甲丁中¶
垂線再以中垂線八尺與乙丙底二十一尺相乗得一百¶
六十八尺折半得八十四尺即三角形面積¶
<pb:KR3f0055_WYG_006-6a>¶
凡十字正方角為直角大于直角者為鈍角(如圖/甲角)不及¶
直角者為鋭角(如圖乙角/丙角也)甲乙邊為小腰甲丙邊為大¶
腰乙丙邊為底戊丙為底較甲丁為中垂線¶
　¶
　¶
　¶
　¶
　多邊形¶
<pb:KR3f0055_WYG_006-6b>¶
　　有邊有對角斜線求面積¶
法依對角斜線分多邊形為幾形算之¶
　¶
　¶
　¶
　¶
　六法兩兩等邊無直角斜方形(此等形必有對角/斜線方可命算)¶
　　有邊求積(設斜方形兩小邊皆二十五尺兩大邊/皆三十九尺對兩鋭角斜線五十六尺)¶
<pb:KR3f0055_WYG_006-7a>¶
　　(問面/積)¶
法以對角斜線分斜方形為兩三角形以對角斜線五¶
十六尺為底大邊三十九尺小邊二十五尺為兩腰用¶
三角形求中垂線法(法載三角/形條下)求得中垂線十五尺乃¶
以對角斜線與中垂線相乗得八百四十尺即斜方形之¶
面積¶
　　有勾有股求弦¶
法以股自乗得股方以勾自乗得勾方兩自乗數相加¶
<pb:KR3f0055_WYG_006-7b>¶
開平方得數為弦¶
　　有勾有弦求股¶
法以勾自乗得勾方以弦自乗得弦方弦方内減勾方¶
餘數開平方得數為股¶
　　有股有弦求勾¶
法以股自乗得股方以弦自乗得弦方弦方内減股方¶
餘數開平方得數為勾¶
　　甲乙為對角斜線丁己與丙戊俱為中垂線¶
<pb:KR3f0055_WYG_006-8a>¶
　¶
　¶
　¶
　七法方環形¶
　　有邊求積(設方環外周二十八丈/内周一十二丈求面積)¶
法以外周二十八丈四歸之得七丈自乗得四十九丈¶
又以内周一十二丈四歸之得三丈自乗得九丈兩自¶
乗數相減餘四十丈即方環面積¶
<pb:KR3f0055_WYG_006-8b>¶
　　有積及濶求内外邊(設面積四千尺濶二/十尺求内外方邊)¶
法以濶二十尺自乗得四百尺(如圖之甲壬/寅戊小正方)四因之(為/四)¶
(正/方)得一千六百尺與環積四千尺相減餘二千四百尺¶
(壬戊子辛等/四縦方共積)四歸之得六百尺(一線/方積)以濶二十尺除之¶
得三十尺即内方邊又以濶二十尺(如圖/甲壬)倍之(如甲/壬并)¶
(子/丁)得四十尺加内方邊三十尺(如戊辛與/壬子等)得七十尺即¶
外方邊¶
　　有内外方邊求邊¶
<pb:KR3f0055_WYG_006-9a>¶
法以外周二十八丈四歸之得七丈(如圖/甲丁)又以内周一十¶
二丈四歸之得三丈(如圖戊辛/與壬子等)七丈與三丈相減餘四¶
丈(如圖甲壬及/子丁二段)折半得二丈即方環外周至内周之濶¶
　¶
　¶
　¶
　¶
　¶
<pb:KR3f0055_WYG_006-9b>¶
　八法圓面¶
　　徑求周(設圓徑一/尺二寸)¶
法用周徑定率比例以徑數一一三為一率周數三五¶
五為二率現設圓徑一尺二寸為三率求得四率三尺¶
七寸六分九釐九毫有餘即所求之圓周¶
　　周求徑(設圓周一/丈五尺)¶
法以周四三五五為一率徑數一一三為二率現設圓¶
周一丈五尺為三率求得四率四尺七寸七分四釐六¶
<pb:KR3f0055_WYG_006-10a>¶
毫有餘即所求之圓徑¶
　　徑求面積(設徑/八寸)¶
法用徑求周法求得圓周二尺五寸一分三釐二毫七¶
絲有餘折半得一尺二寸五分六釐六毫三絲有餘又¶
將徑八寸折半得四寸兩折半數相乗得五十寸二十¶
六分五十四釐八十二毫即所求之圓面積¶
又法用方周圓周定率比例以方周定率四五二為一¶
率圓周定率三五五為一率現設圓徑八寸自乗為三¶
<pb:KR3f0055_WYG_006-10b>¶
率求得四率即圓面積¶
　　周求面積(設圓周六/尺六寸)¶
法用周求徑法求得圓徑二尺一寸零八毫四絲五忽¶
折半得一尺○五分○四毫二絲二忽又將周六尺六¶
寸折半得三尺三寸兩折半數相乗得三尺四十六寸¶
六十三分九十四釐五十八毫即所求之圓面積又法用¶
圓周方積與圓積定率比例以圓周方積一○○○○¶
○○○○為一率圓積七九五七七四七為二率現設¶
<pb:KR3f0055_WYG_006-11a>¶
之圓周六尺六寸自乗為三率求得四率即圓面積¶
　　圓面積求徑(設圓面積六/尺一十六寸)¶
法用圓周方周定率比例以圓周二五五為一率方周¶
四五二為二率現設之圓面積六尺一十六寸為三率¶
求得四率七尺八十四寸三十一分五十四釐九十三¶
毫為正方面積開方得二尺八寸○五毫有餘即所求¶
之圓徑¶
　　圓面積求圓周(設圓面積六/尺一十六寸)¶
<pb:KR3f0055_WYG_006-11b>¶
法用圓積求徑法求得圓徑二尺八寸零五毫有餘又¶
用圓徑求周法求得八尺七寸九分八釐有餘即圓之¶
周數¶
　九法撱圓(一名鴨/蛋形)¶
　　徑求面積(設大徑九尺小/徑六尺問面積)¶
法以大徑九尺與小徑六尺相乗得五十四尺為長方¶
積乃用方積圓積之定率比例以方積一○○○○○¶
○○○為一率圓積七八五三九八一六為二率長方¶
<pb:KR3f0055_WYG_006-12a>¶
積五十四尺為三率求得四率四十二尺四十一寸一¶
十五分有餘即所求撱圓形之面積¶
　　積求徑(設撱圓積四十二尺四十一寸一十/五分零六十四毫大徑九尺問小徑)¶
法用圓積方積之定率比例以圓積七八五三九八　一¶
六為一率方積一○○○○○○○○為二率現設撱圓¶
積四十二尺四十一寸一十五分零六十四毫為三率¶
求得四率五十四尺為長方積以大徑九尺除之得六¶
尺即撱圓形之小徑如有小徑求大徑則以小徑數除長¶
<pb:KR3f0055_WYG_006-12b>¶
方積得數即大徑¶
　十法圓環形¶
　　圓環形有内外周及濶求面積(設外周二十一尺三/寸内周七尺一寸)¶
　　(濶二尺二寸/六分問面積)¶
法以外周二十一尺三寸與内周七尺一寸相加得二¶
十八尺四寸折半得十四尺二寸以濶二尺二寸六分¶
乗之得三十二尺零九寸二十分即圓環形之面積¶
　　圓環形有内外徑求面積¶
<pb:KR3f0055_WYG_006-13a>¶
法用圓徑求周法以内徑數求得内周外徑數求得外¶
周又以内徑與外徑相減餘數折半為環濶依前有内¶
外周及濶求面積法算之即徑¶
　　圓環形有内外周求面積¶
法用圓周求徑法以内周數求得内徑外周數求得外¶
徑乃以兩徑相減餘數折半為環濶依前有内外周及¶
濶求面積法算之即得¶
　　圓環形有面積及濶求内外徑(設面積四百六十二/尺濶七尺求内外徑)¶
<pb:KR3f0055_WYG_006-13b>¶
法以濶七尺除面積得六十六尺即内外周相併折半¶
之數為中周(如圖戊/己周)乃用周求徑法求得徑二十一尺¶
有餘為内外徑相併折半之數為中徑(如圖戊/己徑)加濶七¶
尺得二十八尺有餘即外徑中徑内減濶七尺餘十四¶
尺有零即内徑¶
　　圓環形有面積及濶求内外周¶
依前法求得内外徑再用徑求周法算之即得¶
　　圓環形有面積及内周求外周并濶(設面積三尺/三十六寸内)¶
<pb:KR3f0055_WYG_006-14a>¶
　　(周一尺/一寸)¶
法以内周一尺一寸用周求徑法求得内徑三寸五分¶
零一毫有餘又用周徑求積法求得内周圓面積九寸¶
六十二分七十七厘五十毫與圓環積三尺三十六寸¶
相加得三尺四十五寸六十二分七十七釐五十毫即¶
外周圓面積乃用有圓面積求徑法求得外周徑二尺¶
零九分七釐七毫内減去内徑三寸五分零一毫餘一¶
尺七寸四分七釐六毫折半得八寸七分三釐八毫即¶
<pb:KR3f0055_WYG_006-14b>¶
圓環形之濶又用徑求周法求得周六尺五寸九分有¶
餘即外周數也¶
　　圓環形有面積及外周求内周并濶(設面積三尺/百八十四)¶
　　(外周八/十八尺)¶
法以外周八十八尺用周求徑法求得外徑二十八尺¶
零一分一釐一毫有餘又用周徑求積法求得外周圓¶
面積六百一十六尺二十四寸六十四分内減去環積¶
三百八十四尺餘二百三十二尺二十四寸六十四分¶
<pb:KR3f0055_WYG_006-15a>¶
為内周圓面積乃用有圓面積求徑法求得内周徑一¶
十七尺一寸九分六釐與外徑二十八尺零一分一釐¶
二毫相減餘一十尺八寸一分五釐二毫折半得五尺¶
四寸零七釐六毫即圓環形之濶再用徑求周法求得¶
周五十四尺零二分二釐八毫有餘即内周數也¶
　¶
　¶
　¶
<pb:KR3f0055_WYG_006-15b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0055_WYG_006-15b>¶
　莊氏算學巻六¶
